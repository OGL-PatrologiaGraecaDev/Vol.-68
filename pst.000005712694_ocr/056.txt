
95 mm
IONES. 96
ris Eunomii, venenata scripta redargueret, plebemque cum sum pastorali creditam in ortho-
(loxa‘ﬁde conservaret. Princeps et maximus de hoc argumento liber Cyrilli est Thesaurus, quo
veluti ampliore armamentario ea continentur arma, quae in hoc qquue minore de Trinitatc
cernuntur opusculo, quod planius atque contractius atque ad rudis papuli usum accommoda-
tius (sicut etiam in sequente De incarnatione ipsemet dicit) composuit Cyrillus. Alterum insigne ·
deTrinitate scriptum Cyrilli,Dialogi septem sunt luculentissimi ad Hermiam, qui pariter fecun—
dissimum Auctoris ingenium, inﬁnitumque orthodoxire zelum demonstrant. Tertium De Trini—
(ατε quoddam opusculum edidit primus sub Cyrilli nomine Wegelinus: verumtamen id nihil
fere esse aliud quam interpolationem atque compendium operis Joannis Damasceni De ﬁde
orthodoara, _ideoque abjudicandum Cyrillo, jam diu critici docuerunt. Sed praeter haec
nominatim De Trinitate inscripta Opera, passim Cyrillus in voluminibus suis pro hoc praecipuo
dogmate pugnat; et quidem etiam in praeclaris, quos nos hoc tempore edidimus, commentariis
ad Pauli Epistolas et ad Psalmos. Nunc se mihi obtulit Cyrilli ineditum, ut reor, cpusculum
De Trinitate in Vaticano perraro codice; qum lucubratio plane ab illa diﬂ‘ert, quam pari titulo
sub falso Cyrilli nomine vulgavit Wegelinus. Ait autem Cyrillus cap. 3 se, postquam contra blas-
phemias haereticorum, Arianorum scilicet, satis decertaverat (puta in Theiauro, in commentario
ad Joannem, et alibi), nunc hoc Opusculum pie credentibus scribere, ut divina dogmata, extra
omnem controversim aleam, didactico more exponat. Reapse autem promissum abunde facit:
ea quippe perspicuitate et theologim peritia altissimum Trinitatis mysterium evolvit ac tradit,
quae tantum atque a Deo peculiariter edoctum magistrum decet. Tres singillatim divinas per-
sonas pr0priis cujusque argumentis illustrat atque conﬁrmat: idque epusculum, cedro sine
dubio liniendum, viginti et octo capitulis terminatur.
De incarnatione. — Sequitur, pari theologia: merito, tractatus alter ex eodem codice sum-
ptus De Domini incarnatione, triginta quinque capitulis comprehensus, et a Cyrilli caeteris
de hoc argumento scriptis prorsus diversus. Atque in hoc refutationem haereticorum non ne-
gligit, quorum neminem recentiorem Eunomio nominat. Illa vero calumnia a posterioribus
MonOphysitis Cyrillo imposita de unica Christi natura ab eo asserta, tam evidenter hoc
scripto προληπτικῶς dissolvitur, ut nemo jam contra hiscere ausurus sit. Quanquam vero pole-
micam in hac lucubratione partem naviter tractat Cyrillus, attamen in exponenda Dei erga
homines benignitate, quam incarnationis Opus demonstrat, plurimus est; ut Christianum po-
pulum Dei vicissim amore inﬂammet, atque in ﬁde conﬁrmet, quam egregie deﬁnit pium esse
erga Deum ac revelationem obsequium, controversia omni curiosoque etiam examine omisso,
cui certe indagini neque plebs neque maxima hominum pars idonea est
De De ipara. — Tertiam in hoc nostro volumine sedem occupat Cyrilli copiosa ac libelli instar
oratio, qua ostenditur beatam Mariam re vera esse rectissimeque dici Deiparam. Exstabat
hmo inedita oratio in Vaticano codice antiquo 1434 nec non in recentiore Ottob. 30; denique
eamdem contineri scio in codice etiam Barberino 253. Rem hanc non semel Cyrillus, etsi
obiter, nOn tamen incuriose tractaverat etiam sermone Ι contra Nestorium,necnon in epistola
dogmatica ad Egyptios monachos, quae est in ordine epistolamm prima. Magniﬁce vero Vir-
ginem celebrat et tertio quoque verbo appellat Deiparam in oratione habita Ephesi coram
synodo. Addelocum orationis 1 De ﬁde ad Reginas (Opp. t. V, parte II, p. 47 sqq.) Sed enim
praeclarum mihi obvenit, ut dixi in not. ad cap. 13, Iustiniani imp. in ejus quam edidi epi-
stola duplex testimonium de hac Cyrilli oratione , ita ut praeter stylum et consuetam atque
solemnem Cyrilli doctrinam, auctoritas etiam Augusta accedat, qua: omnem dubitationis
scrupulum eximit. Et quidem ipse Cyrillus hoc se argumentum diserte tractasse narrat in
epistola ad Maximum apud Baluzium Nov. Coll.concil. col. 915, his verbis : α Primum capituc
lum est quod sancta Virgo sit Dei Genitrix. » Nisi forte eo loco de primo suo in Nestorium
sermone cogitat: etenim id dogma postea, prout nuncin invento nostro legitur, multo
uberius eXplicuit. Luculentam hanc Cyrilli orationem commendare verbis omittam, nullis
enim laudibus eget ; in cujus etiam clausula vehemens ad orthodoxiam retinendam adhortatio
ﬁt. Illud nequeo reticere, quod est Cyrillo nostro valde honoriﬁcum, simulque novum huic
scripto suffragium adjicit. Etenim duo pcrillustres Patres, qui Eutychen] reprehenderunt.
