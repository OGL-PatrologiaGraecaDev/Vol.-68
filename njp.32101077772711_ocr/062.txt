
95 PREFATIONES. 94 _
ris Eunomii, venenata scripta redargueret, plebemque cura: suae pastorali creditam in ortho-
doxa ﬁde conservaret. Princeps et maximus de hoc argumento liberCyrilli est Thesaurus, quo
veluti ampliore armamentario ea continentur arma, quae in hoc ,quoque minore de Trinitate
«emuntur opusculo, quod planius atque contractius atque ad rudis populi usum accommoda-
tius (sicut etiam in sequente De incarnatione ipsemet dicit) composuit Cyrillus. Alterum insigne
deTrinitate scriptum Cyrilli,Dialogi septem sunt luculentissimi ad Hermiam, qui pariter fecun-
dissimum Auctoris ingenium, inﬁnitumque orthodoxire zelum demonstrant. Tertium De Trini-
tate quoddam opusculum edidit primus sub Cyrilli nomine Wegelinus: verumtamen id nihil
fere eSse aliud quam interpolationem atque compendium operis Joannis Damasceni De ﬁde
orthodoxa, ideoque abjudicandum Cyrillo, jam diu critici docuerunt. Sed praeter haec
nominatim De Trinitate inscripta opera, passim Cyrillus in voluminibus suis pro hoc praacipuo
dogmate pugnat; et quidem etiamin praeclaris, quos nos hoc tempore edidimus, commentariis
ad Pauli Epistolas et ad Psalmos. Nunc se mihi obtulit Cyrilli ineditum, ut reor, opusculum
De Trinitate in Vaticano perraro codice; quaalucubratio plane ab illa diﬁ‘ert, quam pari titulo
sub falso Cyn'lli nominevulgavit Wegelinus. Ait autem Cyrillus cap. 3 se,postquam contra blas-
phemias haereticorum, Arianorum scilicet, satis decertaverat (puta in Thesauro, in commentario
ad Joannem, et alibi), nunc hoc opusculum pie credentibus scribere, ut divina dogmata, extra
omnem controversiae aleam, didactico more exponat. Reapse autem promissum abunde facit:
ea quippe perspicuitate et theologia: peritia altissimum Trinitatis mysterium evolvit ac tradit,
quas tantum atque a Deo peculiariter edoctum magistrum decet. Tres singillatim divinas per-
sonas propriis cujusque argumentis illustrat atque conﬁrmat: idque opusculum, cedro sine
dubio liniendum, viginti et octo capitulis terminatur.
De incarnatione. —— Sequitur, pari theologica merito, tractatus alter ex eodem codice sum-
ptus De Domini incarnatione, triginta quinque capitulis comprehensus, et a Cyrilli caateris
de hoc argumento scriptis prorsus diversus. Atque in hoc refutationem haereticorum non ne—
gligit, quorum neminem recentiorem Eunomio nominat. Illa vero calumnia a posterioribus
Monophysitis Cyrillo imposita de unica Christi natura ab eo asserta, tam evidenter hoc
scripto προληπτικῶς dissolvitur, ut nemo jam contra hiscere ausurus sit. Quanquam vero pole-
micam in hac lucubratione partem naviter tractat Cyrillus, attamen in exponenda Dei erga
homines benignitate, quam incarnationis opus demonstrat, plurimus est; ut Christianum po-
pulum Dei vicissim amore inﬂammet, atque in ﬁde conﬁrmet, quam egregie deﬁnit pium esse
erga Deum ac revelationem obsequium, controversia omni curiosoque etiam examine omisso,
cui certe indagini neque plebs neque maxima hominum pars idonea est
De Deipara. — Tertiam in hoc nostro volumine sedem occupat Cyrilli cOpiosa ac libelli instar
oratio, qua ostenditur beatam Mariam re vera esse rectissimeque dici Deiparam. Exstabat
haec inedita oratio in Vaticano codice antiquo 1434 nec non in recentiore Ottob. 30; denique
eamdem contineri scio in codice etiam Barberino 253. Rem hanc non semel Cyrillus, etsi
obiter, non tamen incuriose tractaverat etiam sermone Ι contra Nestorium,necnon in epistola
dogmatica ad Egyptios monachos, quae est in ordine epistolarum prima. Magniﬁce vero Vir-
ginem celebrat et tertio quoque verbo appellat Deiparam in oratione habita Ephesi coram
synodo. Adde locum orationis 1 De ﬁde ad Reginus (Opp. t. V, parte II, p. 47 sqq.) Sed enim
praeclarum mihi obvenit, ut dixi in not. ad cap. 13, Iustiniani imp. in ejus quam edidi epi~
stola duplex testimonium de hac Cyrilli oratione , ita ut praeter stylum et consuetam atque
solemnem Cyrilli doctrinam, auctoritas etiam Augusta accedat, quae omnem dubitationis
scrupulum eximit. Et quidem ipse Cyrillus hoc se argumentum diserte tractasse narrat in
epistola ad Maximum apud Baluzium Nov. Coll. concil. col. 915, his verbis : α Primum capitu-
lum est quod sancta Virgo sit Dei Genitrix. ›› Nisi forte eo loco de primo suo in Nestorium
sermone cogitat: etenim id dogma postea, prout nuncin invento nostro legitur, multo
uberius explicuit. Luculentam hanc Cyrilli orationem commendare verbis omittam, nullis
enim laudibus eget; in cujus etiam clausula vehemens ad orthodoxiam retinendam adhortatio
ﬁt. Illud nequeo reticere, quod est Cyrillo nostro valde honoriﬁcum, simulque novum huic
scripto suffragium adjicit. Etenim duo perillustres Patres, qui Eutychcm reprehenderunt.
